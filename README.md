# Academy

## Vad ska jag göra som tillgänglig konsult?
Ditt mål som tillgänglig konsult är ju att minska tiden som tillgänglig konsult. Som tillgänglig konsult har du också tid att djupdyka mer i områden som du känner att du inte hade tid att lära dig ordentligt under Academy. Förslag på upplägg:

Vecka 1 - Repetition Academy v1-4

Vecka 2 - Repetition Academy v5-8

Vecka 3 - Repetition Academy v9-10 och därefter start/fortsättning eget projekt och/eller nya kurser.

Eftersom ni har tillgång till all kursmaterial från Academy så rekommenderar jag updelningen ovan och att du läser på det som kanske inte riktigt fastnat för att se till att det verkligen sitter och att du förstår.


Om du inte har ett eget projekt att göra så kan du kolla på denna, en lite längre uppgift i flera delar: https://docs.google.com/document/d/1eFpyY4iqMNHbhh2b18jlA8XztrJHyVObgKA_YFrYZm8/edit#heading=h.mobaw4noep7x

# Gratisresurser
https://www.codecademy.com

https://www.coursera.org

# Programmeringsutmaningar
Länkar till några sidor som har uppgifter att lösa. Dessa brukar vara bra för att träna på att få ihop algoritmer och logiken i sin kod. Lös uppgifterna själva eller i grupp.

https://open.kattis.com/ - Många av dessa uppgifter är rätt så mattefokuserade så dom speglar inte det vardagliga programmerarlivet jättebra. Finns såklart bra uppgifter men det är lätt hänt att man fastnar på matten och formler istället för programmeringen. Deras poängsystem gör också att svårighetsgraden trycks ner. Så det som står som "Easy" kan vara rätt svårt och ta en dag eller två att lösa.

https://adventofcode.com/ - Programmeringsuppgifter i stigande svårighetsgrad. Kommer ut varje år i december och har oftast jultema men går såklart att göra när som helst.

https://www.codewars.com/ - Uppgifter som är lite mer programmeringsinriktade än matteinriktade.

# Bra saker att lära sig
Här finns det samlat lite saker som jag tycker är bra att kunna. Om du känner att du har koll på grunderna i programmering så finns här bra nästa steg. Dessa ämnen är inget man lär sig på 20 minuter utan kräver lite mer arbete. Det mesta är kurser på Coursera, där kan man gå kurserna gratis sålänge man inte vill få ett certifikat i slutet av avklarad kurs. Det kan vara så att kurserna inte använder sig av just det programmeringsspråket du har lärt dig men om du känner dig trygg med programmering så borde det gå ändå, det som lärs ut här är lika relevant oavsett språk.

### Designmönster
Designmönster är ett sätt att lösa vanliga problem inom programmering. Att ha koll på dom vanligaste är i princip ett måste för att bli en senior utvecklare.

https://refactoring.guru/design-patterns

https://www.coursera.org/learn/design-patterns

### Datastrukturer
Datastrukturer används hela tiden i programmering men det är sällan man tänker på hur dom fungerar bakom kulisserna. I 9 fall av 10 behöver man inte veta det heller men du kommer få bättre förståelse för när man bör använda olika strukturer.
https://www.coursera.org/learn/data-structures

### Arkitektur
När kodbaser växer så måste man också börja tänka på arkitekturen, hur ska all kod organiseras för att kunna interagera på ett sätt som gör det lätt att hålla koll och göra ändringar? Systemarkitektur är nästa nivå, efter att man har koll på hur man skriver snygga klasser och metoder.
https://www.coursera.org/learn/software-architecture

# Jag vill göra ett spel
Jag skulle avråda dig från att använda Unity. Unity är ett väldigt bra verktyg för att göra spel men om man huvudsakligen vill lära sig programmering så skulle jag rekommendera något ramverk som inte ger dig lika mycket hjälp. Det kommer ta längre tid att göra ett spel men du kommer att lära dig mer. Förslag på ramverk:

### C# 
Monogame (http://www.monogame.net/)

### Javascript
Det finns flera ramverk för att göra spel i Javascript men man kan göra en hel del utan ramverk. Mitt förslag här är att du inte använder dig av något ramverk. Skapa en canvas, eventlisteners för knapptryckningar och gör en simple game loop med setTimeout. Här är ett simpelt Snake-spel som du kan använda som utgångspunkt: https://github.com/steenstn/steenstn.github.io/blob/master/snake.html

Ett exempel på vad man kan göra är mitt spel här som är gjort i ren Javascript/Typescript utan några ramverk: https://steenstn.github.io/themarsvolta/

### Java
LibGDX (https://libgdx.badlogicgames.com/)

När din spelkod börjar växa så är det bra att ta en titt på https://gameprogrammingpatterns.com/ för att lära dig sätt att strukturera din kod bättre


# Boktips
Det kan kännas onödigt och lite väl old-school att läsa en bok om programmering när man kan googla sig till svaret på alla frågor man kan tänkas ha. Men bra programmeringsböcker kommer introducera dig till koncept du aldrig tänkt på och därmed inte skulle kunna komma på att googla. Böcker har också fördelen att dom är ofta skrivna av experter inom området och har reviderats och finslipats några gånger, till skillnad från en artikel på Medium skriven av någon random dude. Så här kommer en lista på böcker jag antingen läst själv eller hört bra saker om. Listan blandar både språkspecifika böcker och allmäna.

### Clean Code
Den här känner ni antagligen till och det finns en anledning för det. Hur man skriver ren och snygg kod. Rekommenderas för alla och kommer ge många "Aha"-upplevelser

### Code Complete 2nd Edition
Går igenom typ allt inom programmering. Hur man ska döpa metoder, strukturera klasser, skriva test, refaktorera, debugga osv.

### Effective Java 3rd Edition
Om du jobbar med Java så kommer den boken att ge dig tips och kunskap om hur just Java beter sig så att du kan skriva bättre Javakod.

### Eloquent JavaScript 3rd Edition
För dig som vill fördjupa dina kunskaper inom Javascript. Hela boken finns online här: http://eloquentjavascript.net/

### Design patterns (av Erich Gamma, Richard Helm och Ralph Johnson)
Anses av många vara den definitiva boken om designmönster. Jag hade den som kurslitteratur i en kurs om designmönster på universitetet och kan intyga att även om den går igenom typ allt så kan den kännas lite väl torr ibland.

### Headfirst design patterns
Den här boken är inte torr. Författaren försöker skoja till saker och vara rolig till en nivå som får en att himla med ögonen istället. Informationen är dock bra och du kommer lära dig designmönster av denna bok också om du står ut med den klämkäcka texten.

### C# in Depth 4th Edition
Om du vill gå next level i dina C#-kunskaper. Ej för dig som är ny till C# utan som redan har koll på språket men vill gå på djupet.

